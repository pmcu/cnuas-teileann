---
layout: default
title: Réamhrá
---

Leithinis bheag idir an Abhainn Bhuí agus an fharraige i bParóiste Ghleann Cholm 
Cille in Iardheisceart Dhún na nGall is ea Teileann. Níl inti ach ocht mbailte fearainn. 
Ceantar é a bhfuil an teanga go beo bríomhar ag formhór an phobail ann. 93.4% de 
phobal Thoghroinn Cheantar Ghleann Cholm Cille, a mbaineann Teileann léi, a bhí ina 
nGaeilgeoirí sa bhliain 1926, de réir Thuarascáil Choimisiún na Gaeltachta, agus 81.1% 
a bhí ina nGaeilgeoirí de réir mhóráirimh 1981.

Foilsíodh dhá leabhar ar Ghaeilge an cheantair: (a) Seán Ó hEochaidh, Sean-Chainnt 
Theilinn (1955), cnuasach de chora cainte, de sheanfhocail agus d'abairtí ócáide; (b) 
Heinrich Wagner, Gaeilge Theilinn (1959), staidéar ar fhoghraíocht agus ar ghramadach 
na canúna. I dtaobh staidéar na teanga de, O. foinse thábhachtach eile ann nár baineadh 
mórán leasa aisti go dtí seo, is é sin an béaloideas ar bailíodh riar mhór de sa cheantar. 
Tá tuairim is sé mhíle dhéag leathanach lámhscríofa i Roinn Bhéaloideas Eireann i 
gColáiste 011scoile Bhaile Atha Cliath, arbh é Seán Ó hEochaidh, de bhunadh na háite, 
a bhailigh níos mó ná 95% díobh. Bhí Seán ina bhailitheoir lán-aimseartha ó 1935 amach 
ag Coimisiún Béaloideasa Eireann (a ndearnadh Roinn Bhéaloideas Eireann de sna 
seascaidí). Is é atá sa 5% eile (i) scéalta agus ábhar eile a bhailigh Leon Ó Baoighill agus 
Pádraig Ó Beirn, beirt de bhunadh na háite, agus Liidwig Miihlhausen, Gearmánach, 
agus (ii) ailt ó Phádraig Mac Seáin, ar as an áit fosta é, a foilsíodh in Béaloideas.

### Foinsí
Bunaíodh an cnuasach seo ar: (i) iomlán an ábhair as Teileann i lámhscríbhinní Roinn 
Bhéaloideas Eireann (agus dialann oibre Sheáin Uí Eochaidh san áireamh) agus ar a 
bhfuil i gcló as Teileann in Béaloideas; (ii) na téacsanna in Gaeilge Theilinn; (iii) fhocail 
an údair in Sean-Chainnt Theilinn; (iv) Zehn irische Volkserzählungen aus Siid-Donegal 
(Miihlhausen); (v) 'Irish Texts from South-Donegal’ in ZCP uimh. 33, 34, 35; (vi) liosta 
lusainmneacha a bhailigh Pádraig Ó Beirn (1973).

### Cainteoirí
Tá ábhar anseo ó cheithre scór cainteoirí as Teileann, agus corrthagairt d'ábhar ó 
cheathrar eile as an dúiche máguaird mar fhianaise bhreise. Tá ábhar ann ó dhaoine as 
gach aon bhaile fearainn, idir fhir agus mhná, óg agus sean. Thug bunadh Theilinn 
aghaidh ar an fharraige le glúnta anuas le slí bheatha a bhaint amach, rud a fhágann blas 
an tsáile go láidir ar Ghaeilge an cheantair. Tá tábhacht faoi leith ag baint leis an ábhar 
ó na cainteoirí a mhair le linn ré órga na hiascaireachta i dTeileann idir c. 1895 agus 1920, 
de bharr a bhfuil ann de théarmaíocht ag baint le báid, le trealamh agus le saol na 
n-iascairí. NI miste tagairt ar leith a dhéanamh do Sheán Mac Seáin a rugadh in 1868, 
agus ar bailíodh sé chéad leathanach uaidh, a mbaineann an chuid is mó díobh lena shaol 
ar an fharraige.

### Ábhar
Is é atá sa chnuasach seo: (a) focail nach bhfuil i bhFoclóir Gaeilge-Béarla Uí Dhónaill 
(FGB), nó a bhfuil ciall leo nach bhfuil in FGB; (b) frásaí agus cora cainte nach bhfuil 
in FGB; (c) roinnt bheag focal a bhfuil réimse céille nó struchtúr úsáide acu nach léir ó 
iontráil FGB; (d) cuingreacha agus comparáidí sioctha (e.g. a dhícheall is a dhúthracht, 
chomh ciúin agus go snámhfadh blaosc uibhe go Connachta); (e) seanfhocail agus 
nathanna sioctha nach bhfuil in FGB; (f) ainmneacha lusanna, bídís in FGB nó ná bíodh.

Tá an Béarla ag brú isteach sa cheantar mar atá go coitianta ar fud na nGaeltachtaí, 
le blianta beaga anuas, rud a fhágann lorg ar an Ghaeilge. Tá roinnt iasachtaí ón Bhéarla
le fáil i gcaint na seanchaithe, agus ní furasta a shocrú go cinnte cé na focail Bhéarla nó 
na hiasachtaí atá gaelaithe nó leathghaelaithe (e.g. na briathra coitianta a bhfuil -áil leo) 
is fiú a lua i gcnuasach den chineál seo. Is iad na focail a cuireadh isteach anseo: (a) focail 
nach ionann ciall dóibh anois sa Ghaeilge agus sa Bhéarla (e.g. reduceáilte, dodgeáil); (b) 
focail nach bhfuil coitianta anois i mBéarla (e.g. scudlar, súm, trí go, (c) comhfhocail 
agus frásaí a bhfuil eilimintí ón Bhéarla iontu (e.g. drochfairplay, leathslowáilte, 
faigheann along, réidh ready).

I ndeireadh an leabhair, tá innéacsanna Gaeilge, Laidin-Gaeilge agus Béarla-Gaeilge do 
na lusanna, na héin, na héisc agus na feithidí atá i gcorp an leabhair.

### Modh eagarthóireachta
Litrítear an ceannfhocal agus focail an eagarthóra mar atá siad in FGB, má oireann 
sé sin do bhunrialacha fuaimnithe na canúna mar atá léirithe in Gaeilge Theilinn. Nuair 
nach n-oireann, úsáidtear litriú a oireann, agus déantar crostagairt ó leagan FGB go dtí 
an litriú sin, agus cuirtear leagan FGB ag bun an ailt mhínithe.

I gcás ceannfhocail nach bhfuil in FGB, leantar nós litrithe an lae inniu faoi réir ag 
bunrialacha fuaimnithe na canúna. Leantar de litriú na bhfocal Béarla mar atá sa 
lámhscríbhinn (ach iad a chur sa chló iodálach) más i mBéarla a scríobhadh iad (e.g. 
population, congest), ach nuair is de réir litriú na Gaeilge a scríobhadh iad leantar den 
litriú sin (e.g. dóraí, stiú).

Sa chorrchás nach léiríonn an litriú caighdeánach (faoi réir ag rialacha foráis na 
canúna) an fuaimniú, agus nach féidir fuaimniú na canúna a léiriú sa ghnáthlitriú, 
cuirtear comharthaí foghraíochta leis an cheannfhocal.

Is gnách go dtugtar níos mó ná sliocht amháin le ciall agus le réimse úsáide focail nó 
frása a léiriú. Rinneadh iarracht na sleachta a roghnú ó chainteoirí éagsúla.

Uaireanta is litriú de réir Fhoclóir an Duinnínigh agus uaireanta eile litriú a léiríonn 
fuaimniú na canúna atá sna sleachta. Leanadh de litriú na lámhscríbhinní anseo ach 
amháin gur scríobhadh an t-alt an agus an réamhfhocal ag (roimh ainm briathartha) ina 
n-iomláine, agus leanadh de nós an lae inniu: (a) i dtaobh an fhleiscín a fhágáil ar lár (e.g. 
an t-saghairt > an tsaghairt, na h-áite > na háite; (b) i dtaobh an réamhfhocal a cheangal 
leis an alt nó leis an aidiacht shealbhach (e.g. den, faoin, ina, dá, dár); (c) i dtaobh focail 
a scaradh ó chéile (e.g. arais > ar ais, indiaidh > i ndiaidh). Tá idir eo agus eó &A. 
lámhscríbhinní; eo a scríobhadh anseo.
Tá trí chuid i noda na bhfoinsí ~ nod don chainteoir, uimhir na lámhscríbhinne nó nod 
don leabhar nó don iris, agus uimhir leathanaigh. Corruair, níorbh fhéidir nod cainteora 
a chur isteach ó tharla é ar iarraidh san fhoinse.